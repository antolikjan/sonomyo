---
title: "Tanja Kocjančič, PhD "
---
Řeč je jednou z nejkomplexnějších a nejčastějších lidských činností, nezbytnou pro vyjadřování našich nápadů, přání, starostí… Přijde mi fascinující, že o tom, *jak* mluvíme, většinou vůbec nemusíme přemýšlet. Až dokud nenastane proucha. Problémy s řečí, ať už v mateřském nebo cizím jazyce, vedou ke sníženému porozumění tomu, co jsme řekli, a mohou výrazně omezit komunikaci s ostatními. Naštěstí lze téměř všechny poruchy řeči zlepšit a často je možné je zcela odstranit. Jsem nesmírně ráda, že mohu být součástí tohoto procesu.

## Vzdělání

**PhD ve vědě o řeči (Speech Science)**, Queen Margaret University, Edinburgh, Velká Británie.

**MSc v klinické lingvistice**, Univerzita v Postupimi, Německo.

**BA v logopedii (Speech and language therapy)**, Univerzita v Lublani, Slovinsko.

## Pracovní zkušenosti

Mám rozsáhlé zkušenosti s výzkumem typické řeči, řeči v cizích jazycích a poruch řeči. Jako výzkumnice jsem se podílela na řadě projektů zaměřených na:
* různé **poruchy řeči** (dětská apraxie řeči, dysartrie, poruchy jednotlivých řečových hlásek)
* využití **ultrazvukového zobrazení jazyka** jako vizuální biofeedback v logopedii a při učení se cizím jazykům
* **trénink výslovnosti** v cizích jazycích (angličtina, francouzština, švédština)
* **bilingvismus**
* používání objektivních metod (akustická a artikulační analýza řeči) v praxi **logopedie**

Kromě toho jsem pracovala jako **logopedka** v rehabilitační klinice, kde jsem získala neocenitelné zkušenosti s řešením řady poruch řeči a jazyka.

Své studium a profesionální kariéru jsem podstoupila v několika zemích (Slovinsko, Česká republika, Německo, Velká Británie, Nizozemsko, Francie, Finsko), což mě ještě více utvrdilo v tom, jak důležité je umět dobře komunikovat nejen ve svém mateřském jazyce, ale i v cizích. Jako máma dvou vícejazyčných dětí si hluboce vážím praktických aspektů **vícejazyčné řeči** a potřeb vícejazyčných mluvčích.

## Současné akademické aktivity

V současnosti se věnuji výzkumu a vyučuji logopedii jako:
* výzkumná pracovnice na [Univerzitě Karlově](https://fonetika.ff.cuni.cz/ustav/vyucujici/tanja-kocjancic/) (Praha)
* odborná asistentka (assistant professor) na [Univerzitě v Lublani](https://www.pef.uni-lj.si/imenik/tanja-kocjancic-antolik/) (Slovinsko)

## Jazyky
Mým mateřským jazykem je slovinština. Plynně hovořím anglicky a bez problémů se domluvím také česky a slovensky.

## Publikace
[Seznam publikací](https://scholar.google.com/citations?user=OczKbxoAAAAJ&hl=en)